[
  {
    "id": 1,
    "author": "太宗皇帝", 
    "paragraphs": [
      "秦川雄帝宅，函谷壯皇居。", 
      "綺殿千尋起，離宮百雉餘。", 
      "連甍遙接漢，飛觀迥凌虛。", 
      "雲日隱層闕，風煙出綺疎。"
    ], 
    "strains": [
      "平平平仄仄，平仄仄平平。", 
      "仄仄平平仄，平平仄仄平。", 
      "平平平仄仄，平仄仄平平。", 
      "平仄仄平仄，平平仄仄平。"
    ], 
    "title": "帝京篇十首 一"
  }, 
  {
    "id": 2,
    "author": "太宗皇帝", 
    "paragraphs": [
      "巖廊罷機務，崇文聊駐輦。", 
      "玉匣啓龍圖，金繩披鳳篆。", 
      "韋編斷仍續，縹帙舒還卷。", 
      "對此乃淹留，欹案觀墳典。"
    ], 
    "strains": [
      "平平仄平仄，平平平仄仄。", 
      "仄仄仄平平，平平平仄仄。", 
      "平平仄平仄，仄仄平平仄。", 
      "仄仄仄○○，平仄○○仄。"
    ], 
    "title": "帝京篇十首 二"
  }, 
  {
    "id": 3,
    "author": "太宗皇帝", 
    "paragraphs": [
      "移步出詞林，停輿欣武宴。", 
      "琱弓寫明月，駿馬疑流電。", 
      "驚雁落虛弦，啼猿悲急箭。", 
      "閱賞誠多美，於茲乃忘倦。"
    ], 
    "strains": [
      "平仄仄平平，平平平仄仄。", 
      "平平仄平仄，仄仄平平仄。", 
      "平仄仄平平，平平平仄仄。", 
      "仄仄平平仄，平平仄仄仄。"
    ], 
    "title": "帝京篇十首 三"
  }
]
